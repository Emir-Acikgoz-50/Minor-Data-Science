## Star Reflectie


**Situatie:**


Ik en mijn groepsgenoten genaamd George, Idriss, Laurine, Rick en Ismail kregen de opdracht van onze opdrachtgever, T.Ottens , om een systeem te ontwikkelen voor PostNL dat het aantal pakketten kan voorspellen voor de volgende dag door middel van Machine Learning. De aanleiding voor het onderzoek was dat er binnen PostNL geen systeem beschikbaar was om het aantal pakketten te voorspellen, want zo een systeem zal zorgen voor een efficiënter werkomgeving. Aan het begin van de periode had ik zelf nog een geringe kennis wat betreft Data Science en het programmeren, wat een grote speler is tijdens dit project. Ook vond ik het in het begin ongemakkelijk om het woord te hebben tijdens gesprekken en presentaties te geven aan een groep. Door de uitbraak van het Covid-19 pandemie moest ik als de betrokkenen van het project communiceren via Microsoft Teams en andere digitale platformen.


**Taak:**


Aan het begin van de minor kreeg ik informatie wat betreft de opdracht, vervolgens maakte ik kennis met de opdrachtgever die een data set uitreikte. Ik begon de dataset grondig te bestuderen, daarnaast deed ik nog eens eigen onderzoek wat betreft Machine Learning. Binnen de groep werden er onderling taken verdeeld, waarbij de groep in tweeën werd gesplitst. De taak dat ik moest uitvoeren was dan ook om een tijdsgebonden model op te zetten, dit model wordt ook wel Time Series genoemd. Naast deze taken had ik ook een coördinerende taak binnen de groep waarbij ik iedereen op de hoogte stelde hoe en met wat we de week gingen inplannen door middel van een SCRUM bord. Natuurlijk moest er aan het eind van de periode een Wetenschappelijke Paper ingeleverd worden, binnen de Paper had ik de taken om de verkregen Data te beschrijven, de gebruikte technieken binnen het project te verklaren en de discussie te beschrijven in het paper. Elke week werd er een Presentatie gehouden voor de betrokken studenten en docent van de minor, waarbij er werd verteld wat we afgelopen week hebben gedaan en de komende week gaan doen. Hierbij had ik de taak om in de weken 1,7 en 12 een presentatie te houden. Binnen de groep had ik meestal de rol als leiding, dat is niet vastgesteld door de groep maar na een tijdje samen te hebben gewerkt kwam dat automatisch wel naar voren. Dat is zo ontstaan omdat ik meestal het initiatief nam om sommige dingen te gaan doen en ook, nadat we gezamenlijk hadden gebrainstormd, de laatste conclusies trok. Doordat ik mezelf als leiding zag verwachtte mijn groep en ik dat ik met de opdrachten op tijd zou zijn, maar meestal haalde ik dat niet en gebeurde het op het laatste moment, daar kwam ik gelukkig wel snel achter en deed meer mijn best om op tijd te zijn.


**Actie:**


Zoals eerder vermeld had ik aan het begin van de minor minimale voorkennis op het gebied van Machine Learning, hierdoor heb ik de cursussen op Datacamp gevolgd, meegedaan met de lessen die elke maandag werden gegeven en natuurlijk door gebruik te maken van het internet. Omdat ik het ongemakkelijk vond het woord te hebben tijdens gesprekken en presentaties te geven aan een groep heb ik juist geprobeerd deze periode vaker het woord te hebben en een presentatie te geven. Binnen de groep voelde ik mij als persoon soms niet aardig tegenover de rest wanneer ik naar de groep als leider overkwam. Ik probeerde zelf het initiatief te nemen om gezamenlijk tot een goed resultaat te komen en dan moet je het af en toe wel hard aanpakken om in de goede richting te zitten met je groep. Zelf doe ik het niet op de persoon zelf maar om alles in orde te kunnen houden. Zoals ik al zei trok ik de laatste conclusies en zei ik meestal hoe we een product zouden gaan aanpakken. Natuurlijk brainstormden we wel samen maar nooit hadden we een exact antwoord en die maakte ik dan wel. Meestal zeiden mijn collega’s er niks over maar ik voelde het wel aan dat ze het niet leuk vonden. Als ik eerlijk mag zijn vond ik dat zelf ook niet leuk om te zien en daarom probeerde ik achteraf wel een leuke sfeer te creëren.


**Resultaat:**


Doordat ik minimale kennis had van machine Learning is het mij wel gelukt om de kennis te vergroten, hierdoor heb ik geleerd hoe je een model voorbereid, opzet, visualiseert en uiteindelijk evalueert. Daardoor was het moeilijk om een start te maken aan het project, tevens hebben we het project wel mooi geëindigd met een wetenschappelijke paper. In dit paper wordt toegelicht hoe we de modellen hebben opgezet en hoe die gevisualiseerd zijn. Ten slotte heeft de periode nog een resultaat voor mij opgeleverd en dat is dat er een goede band met de opdrachtgever is gecreëerd en hierdoor ik in de toekomst mee kan lopen in de wereld van PostNL.


**Reflectie:**


Binnen de periode heb ik heel wat geleerd en tevens ook inzicht verkregen hoe belangrijk en handig het wel is om een voorspelling te kunnen doen met data. Echter heb ik door de periode heen een beter en helder zicht gecreëerd op het gebied van datascience voor mijn eigen carrière, en denk er zelfs aan om mezelf te ontwikkelen tot een professionele Data Scientist. Zoals eerder vermeld vond ik het ongemakkelijk om het woord te hebben en een presentatie te geven aan een groep, doordat ik het vaker deze periode heb uitgevoerd zie ik wel een verbetering in het praten en presenteren van een presentatie, ook heb ik er minder moeite mee gekregen en kan ik er in het vervolg goed gebruik van maken. Als student zijnde binnen dit project heb ik me tot de rest als een leider toegedragen, omdat ik voor mezelf en voor anderen in de groep het beste wil. Soms lukt dat en soms niet. We zijn allemaal mensen, we maken fouten om ervan te leren. Ik heb mijn fouten doorzien en ik zal voortaan een gezellige leider zijn die af en toe ook streng is, tevens ga ik ook op tijd aan mijn producten beginnen zodat we gezamenlijk op tijd klaar zijn en eveneens ik ook een goed voorbeeld moet geven aan de groep. Hoe moeilijk het ook was om de gehele periode thuis te zitten en alle lessen op deze manier te volgen, vond ik als de rest van mijn groep het toch een geslaagde half jaar. Alles was netjes geregeld en elke betrokkenen, zowel de studenten als docenten, stoken ruime tijd en moeite in om mij uit moeilijke situaties te halen en alles goed te laten begrijpen.
