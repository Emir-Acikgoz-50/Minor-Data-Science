## Data Exploration


Het bestand dat ik van de opdrachtgever kreeg was een [Excel bestand](https://github.com/Emir-Acikgoz-50/Minor-Data-Science/blob/main/Notebook%20Bewijzen/excel%20bestand.PNG), alle informatie was netjes ingevoerd dus was het niet nodig informatie aan te passen in de dataset.
Uiteindelijk heb ik dit bestand uitgezet in een [plot](https://github.com/Emir-Acikgoz-50/Minor-Data-Science/blob/main/Notebook%20Bewijzen/plot%201.PNG). Omdat het een bestand was met 300 verschillende klanten en meer dan 500.000 aan rijen over een periode van 6 jaar, zag ik  door de bomen het bos niet meer. Naast dat alle lijnen over elkaar heen gingen waren er ook vele uitschieters en null waardes aanwezig. Dezelfde Visualisatie hadden meerdere personen in de groep, uiteindelijk besloot ik om de data te splitsen in jaren en hier [plots](https://github.com/Emir-Acikgoz-50/Minor-Data-Science/blob/main/Notebook%20Bewijzen/plot%201%20%20per%20jaar%20(2015).PNG) van te maken. Dat bleek ook geen succes met vele uitschieters en null waardes, dus vond ik het uiteindelijk verstandig om te focussen op de data van 1 klant over de gehele periode van 2015-2020 en daarmee de voorspellingen te maken. Uiteindelijk bleek dit goed van pas te komen wat ook terug te zien is in het hoofdstuk [xxxxxx](). Omdat er zoveel beschikbare klanten waren binnen de dataset en niemand een willekeurige klant kon kiezen, kwam ik met het idee om een Random Number Gnereator te gebruiken voor het kiezen van een klant. Elke groepslid had zijn eigen klant verkregen, klant 266 viel op mij en heb er vervolgens ook op gefocust. Doordat iedereen zich heeft gefocust op verschillende klanten konden we aan het eind van het project de klanten met elkaar vergelijken.

